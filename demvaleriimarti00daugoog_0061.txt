57

‘satis confidenter iudicare nobis liceat tam parcus est.
numerus ut paucis possimus ea absolvere. Attamen haud
omnino silentio praetereunda sunt curn et ipsa testes nobis
sint satis graves poetam in disponendis epigr. haud anxie
ubique omnia epigr. uno eodemque anno exorta in eundem
libellum congessisse. Quae sine ullo dubio huc refero

“ poematia haec sunt:

Ep. X 25 poetam (id quod iam Friedl. in nota ad
ep. 25 recte ait) sensu prorsus diverso atque ep. VIII 30
de homine quolibet damnato Scaevolae facinus in arena
imitante iudicare vides: VIII 30 laudibus constantiam
istius virtutemque celebrarat mire largis: hic vero non
mirandam ait esse audaciam hominis illius qui tormenta
graviora evitaturus simulata animi atrocitate tale facinus
committere pararit.

Quae verba (ep. X 25> prorsus in contrarium dicta
intellegi non possunt nisi statuimus (sic Friedl. l. c.‚ cui
adstipulari non dubito) Martialem eodem tempore quo
VIII 30 ortum est (nam evenisse illud spectaculum tempore
munerum Sarmaticorum puto) ep. quoque X25 scripsisse:
alterum quippe quod libro Caesari dedicando inserturus
esset poeta in Domitiani nimirum adulationem composuerat3
alterum quid ipse sentiret professurus conscripserat
'retinueratque ne Augusti auctoris certe istius similiumque
sescentorum munerum odium isto sermone sibi contraheret.
Trucidato Flavio epigr. illud tam diu repositum deprompsit
ex arca depromptumque intermiscuit iis quae, ut antho-
logiam Nervae offerendam (a. 97s98) componeret vel libri X
ed. alteram (a. 98s99), collegerat. Quod si statuimus vere
esse factum, nihil iam restat dubii. 1)

1) Nil de tempore ep, X‘25 primus nos docet versus In matutina
nuper spectatus harena: eiusdem enim similisve notae vocibus· in
quaestionibus chronologicis maiorem fidem haberi non posse quis non
novit? Data hic occasione Kerckhoffii 1, c. eandem rem stringentis
errorem removebo. Ait illic (pg. 16) Etruscus pater, cuius de morte
Martialis epiyr. V ΙΙ 40 est, diem supremum obiit annum septua-

