46

a. 94 conscriptum esse. Sequitur inde non minus certe
totum libellum XIII ante ipsum illud ep. IX 28 i. e. ante
exeuntem iam a. 94 foras datum fuisse. Nam⁴ ep. 2 aeque
ac primum tertiumque distichis libri XIII iam omnibus
confectis et ad edendum paratis compositum libroque
inaugurando praemissum esse luce clarius est.

Iam restat ut, priusquam conclusiones faciamus ex iis
quae diximus, libri XIV distichis operam demus quaesituri
num indicia lateant in Apophoretorum libro quibus nixi
quo tempore vel singula epigr. composita sint· vel totus
liber in publicum sit datus deducere possimus. Sunt
omnia quae huc attulit Friedl. libri XIV disticha haec
quinque: 34, 53, 107, 181, 182ς sed haud scio an lateat
temporis indicium in distichis quoque 26, 60, 73, 170, 1793
quae supersunt ep. 213 ne minimum quidem tale indicium
continent. At iam sciscitemur quaeso quatenus indiciis illis
utentibus nobis in definiendis temporibus prodire liceat.

XIV 170 non minus quam XIII 4 conscriptum est
bello Chattico prorsus confecto cum iam Dom. Germanici
sib'i cognomen indidisset quo'd Martialem inde a libro V (2)
saepius usurpasse videmus Quare dist. 170 ortum est
non ante a. 84. Expeditionis illius 'Chatticae aeque
mentio fit ep. 26:

Chattica ²⁸) Teutonicos accendit spuma capillos:
Captiva& poteris cultior esse comis.

Distichon 34 (cf. pg. 42), quo Friedl. a. 1862 allusisse
poetam ad pacem confecto bello Dacico comparatam
putarat, in mor. autem hist. III5 pg. 427 (cf. ed. ng. 51)
pacem potius post expeditionem Chatticam factam
intellegendam esse censuerat, equidem neque 'ad pacem
Chatticam neque ad Dacicam sed e contrario ad unam
Sarmaticam referendum esse contendo. Nam illis demum
temporibus rerum status condicioque spem excitare poterant

²²⁸) Quam scripturam Gilbertus et Friedl. libros secuti rectissime
pro lectione Caustica a Scriv. et Schneidew. recepta substituerunt.

, Α

