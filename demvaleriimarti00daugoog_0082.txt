78

iusto annorum Romae peractorum numero addere potuisse
Martialem -supra iam concessimus, (cf. pg. 68). '

CAPUT IV.
De librorum Ι et ΙΙ ratione temporibusque.

In novam hanc disquisitionis partem artissime cum
commentarioli nostri capite modo absoluto cohaerentem
transgressurus haud nescio adeo non mollem patere viam
quam securus possim persequi, ut ubique e contrario
obstent salebrae saxaque dispersa per quae eundum mihi
sit. Attamen licet saepius obstaculorum mole retinear,
eo usque cum perventurum me esse possim sperare, ut
quae modo de librorum I—VII ratione dixerim confir·
mentur aliquatenus simulque quae a v. d. de libris Iet II
falso sint disputata‘detegantur‚ fulciantur quae recte sint
prolata, quantum in me est virium ad enucleandam priorum
duorum librorum rationem consumam.

Huic quoque quaestion-i non eam qua opus est operam
dedit Stobbeus l. c. pg. 62s63, ut qui satis. habeat
coniecisse Martialem cum iam per viginti annos Romae
vixerit et epigrammaton libellis toto notus in orbe fuerit,
collegisse carmina per illud temporis spatium composita
singillatimque in publicum missa, ita ut duos ex iis libellos
centenorum utrumque epigrammaton conficeret. Libellum I
a poeta —- quam ob rem iam non dispicere nos posse -ν
retentum nec tamen multo post librum II editum esse:
anno fere vel 86 vel 87.

Enixiore Friedl. cura in hist. mor. ΙΙΙ·5 pg. 428s29
protractis quaecunque in epigr. recondita iacent indiciis
denuo inquisiverat et hunc fere in modum argumentatus
erat: fecit Martialis e libellis gracilibus iam dudum in
amicorum circulis circumlatis notisque, ut et amicis adhor-
tantibus satis faceret (11617) et plagiarios ne libellos suos

expilarent impediret (I 523 533 793 383 663 72), collec-

 

 

